# Proje Ekleme Klavuzu
Merhaba! Playground projenizi *WWDC-Projeleri* içine eklemek için lütfen aşağıdaki adımları takip edin. Eğer GitHub’da yeniyseniz, devam etmeden önce [GitHub tarafından hazırlanan bu yazıyı](https://guides.github.com/activities/hello-world/) okumanızı öneriyoruz. Katkılarınız için şimdiden teşekkür ederiz! 😄

&nbsp;

## 1. [README.md](README.md) Dosyasına Ekleme
Aşağıdaki şablonu kopyalayın ve bilgileri kendi projenize uygun olacak şekilde doldurun. Markdown kullanımında yeniyseniz, devam etmeden önce [bu yazıyı](https://github.com/adam-p/markdown-here/wiki/Markdown-Cheatsheet) okumanızı öneririz.
```md
|*İsminiz*|*Projenizin Adı*|*Proje Video Linki*|*Kullandığınız Teknolojiler*|*Başvuru Durumu*|
```
* **Projeler, yazılımcı isimlerinin alfabetik önceliğine göre sıralanmaktadır.**
* İsminizi istediğiniz bir profilinize ya da kişisel we sitenize yönldiren bir linke çevirebilirziniz.
* Eğer playground projenizi *WWDC-Projeleri* haricinde kendi hesabınıza da yüklediyseniz, proje isminizi *repository* linkine çevirebilirsiniz.
* Projenizin videosu varsa, linkini *Proje Video Linki* bölümüne ekleyebilirsiniz. Link başlığı video ismi değil, videonun yüklü olduğu servisin ismi olmalı. (YouTube, Vimeo vs.) Videonuz yoksa, bu bölümü boş bırakın. (`||`)
* Kullandığınız teknolojiler bölümüne en az bir, en fazla dört adet teknoloji girebilirsiniz - `PlaygroundSupport` ve `Foundation` teknolojileri hariç!
* Başvuru durumuna, okunabilirliği artırmak için bu üç seçenekten birini seçip yazın:
    * `🚀 Başvuruldu`
    * `🥳 Kabul Edildi`
    * ` ✏️ Reddedildi`
* Lütfen yazım hataları ve büyük-küçük harf kullanımına dikkat edin. Örneğin;
    * ❌ Youtube
    * ✅ YouTube
## 2. Proje Dosyalarınızı Ekleme
* Projenizi başvurduğunuz yılın klasörü içerisine eklemelisiniz.
* İlgili yıla ait klasörün içinde kendi projenize ait bir klasör oluşturun ve `Proje İsmi - Yazılımcı İsmi` şeklinde adlandırın.
* Oluşturduğunuz klasörün içine proje dosyalarınızı ekleyin - bu bir `ZIP` arşivi olabilir.

&nbsp;

### 🥳 Hepsi bu kadar! Artık  *Pull Request* oluşturmaya hazırsınız